ΚΑΤΑ ΟΔΤΜΠΙΟΔΩΡΟΤ. 141

ω ὑμῖν δικαιότατον δοκῆ εἶναι. ταῦτα δ’ ἐμοῦ προκα-
λουμένου οὐκ ήθέλησε τούτων οὐδὲν ποιῆσαι, ἀλλ’
οὕτω πεφιλοσόφηκεν, ὥστε μή εἶναι ὑμᾶς ἀκοῦσαι 1181
τῶν συνθηκῶν ἑκ τῶν κοινῶν γραμμάτων. καί ὅτι
ταῦτα προύκαλούμην τοῦτον, μαρτυρίαν ὑμῖν ἀναγνώ-
σεται ὧν ἐναντίον προύκαλούμην. λέγε τήν μαρτυρίαν.

ΜΑΡΓΤΡΙΑ.

ιο Πῶς ἀν οὖν μᾶλλον καταφανής γίνοιτο ἀνθρω-
πος, δτι δικαίως μὲν οὐδδν βούλεται πρός με πρότ-
τειν, ἀποστερήσειν δ’ οίεται δ προσήκει ἐμοί λαβεῖν,
προφάσεις λέγων καί ἐγκλήματα ἐγκαλῶν, τὰς δέ συν·
θήκας, ἀς φησί με παραβεβηκέναι, οὐκ ᾠήθη δεῖν
ὑμᾶς ἀκοῦσαι, ἐγὼ δὲ τότε μὲν ἐναντίον τῶν μαρτύ-
ρων τῶν παραγενομένων προύκαλεσάμην, νυνί δὲ καὶ
ὑμῶν ἐναντίον τῶν δικαστῶν πάλιν προκαλοῦμαι, καί
ἀξιῶ συγχωρεῖν αὐτὸν καί ἐγὼ συγχωρῶ ἀνοιχθῆναι
τάς συνθήκας ἐνταυθὶ ἐπὶ τοῦ δικαστηρίου, καὶ ἀκοῦ-
σαι ὑμᾶς, καὶ πάλιν σημανθῆναι ἐναντίον ὑμῶν.

τι Ἀνδροκλείδης δ’ οὑτοσί πάρεστιν· ἐγὼ γδρ αὐτῷ ἐπήγ-
γειλα ήκειν ἔχοντι τὰς συνθήκας. καὶ συγχωρῶ ὦ
ἀνδρες δικασταὶ ἐν τῷ τούτου λόγφ ῆ ἐν τῷ προτέρῳ
ῆ ἐν τῷ ὑστέρφ ἀνοιχθῆναι· οὐδὲν γάρ μοι διαφέρει
ὑμᾶς δὲ βούλομαι ἀκοῦσαι τὰς συνθήκας καί τοὺς
ὅρκους, οδς ὠμόσαμεν ἀλλήλοις ἐγὼ καί Ὀλυμπιόδω-
ρος οὑτοσί. καὶ εί μδν συγχωρεῖ, ἔστω ταῦτα, καὶ
ὑμεῖς ἀκούετε, ἐπειδὰν τοότφ δοκῆ* ἐὰν δὲ μή Ιθέλη
ταῦτα ποιεῖν, οὐκ ήδη καταφανής ἐσται ὦ ἀνδρες δι-
κασταί, ὅτι ἀναισχυντότατός ἐστιν ἀνθρώπων ἁπάντων,
καί δικαίως οὐδ’ ἀν ὁτιοῦν ἀποδέχοισθε τούτου ὡς
ὑγιές τι λέγοντος,

 

